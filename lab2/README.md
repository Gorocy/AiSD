# 1.	Zadanie: Implementacja Listy (1 pkt)
Celem tego zadania jest zaimplementowanie podstawowej struktury danych – listy. W informatyce i programowaniu, lista to jedna z podstawowych struktur danych, która pozwala przechowywać zbiór elementów w jednym obiekcie. Elementy w liście mogą być różnego typu, takie jak liczby całkowite, liczby zmiennoprzecinkowe, napisy (łańcuchy znaków), obiekty czy nawet inne listy. W listach elementy są przechowywane w określonej kolejności, co pozwala na łatwe dodawanie, usuwanie i dostęp do elementów. Implementacja powinna być wykonana w dwóch wariantach: 
a)	z przechowywaniem danych w tablicy
b)	z przechowywaniem danych w postaci dynamicznie alokowanych obiektów

## Wymagania:
* Klasa List:
  * `add(element)`: Dodaje element do listy.
  * `remove()`: Usuwa element z listy.
  * `is_empty()`: Zwraca True, jeśli lista jest pusta, w przeciwnym razie False.
  * `size()`: Zwraca liczbę elementów w liście.

# 2.	Zadanie: Kraina Ooo (1 pkt)
Zjednocz dwie listy zawierające bohaterów i przeciwników w taki sposób: 
`el_listaBohaterow, el_listaPrzeciwnikow, el_listaBohaterow, el_listaPrzeciwnikow`, itd.
Wynik połączenia powinien znaleźć się w liście bohaterów. Lista przeciwników po zakończeniu tej epickiej przygody powinna być pusta. Jeśli lista przeciwników okaże się dłuższa niż lista bohaterów, dołącz pozostałe postaci przeciwników na koniec listy bohaterów. Zdefiniuj wszystkie użyte struktury danych, operacje i zmienne, które są istotne w tym fantastycznym świecie przygód.
# 3.	Zadanie: Jednokierunkowa (1 pkt)
Napisz funkcję, która dla listy jednokierunkowej przechowującej liczby całkowite, policzy i zwróci ile jest w niej przechowywanych elementów o wartości będącej wielokrotnością wartości przechowywanej w pierwszym elemencie. Przyjmij dla listy implementację wskaźnikową.
# 4.  Zadanie: Gra fabularna (1pkt)
Stwórz system przechowywania i zarządzania postaciami w grze fabularnej. Każda postać ma swoje imię, poziom doświadczenia i unikalne umiejętności. Twoim zadaniem jest stworzenie struktury danych, która pozwoli na dodawanie, usuwanie, odnajdywanie i wyświetlanie informacji o postaciach.

Niech Twoja struktura danych pozwala na efektywne dodawanie i usuwanie postaci, a także na szybkie odnajdywanie postaci na podstawie ich imienia. Pamiętaj, że gracze mogą chcieć zobaczyć listę postaci zarówno od początku, jak i od końca. 

Podczas rozwiązania tego zadania zastanów się, jaką strukturę danych należy wykorzystać, aby spełnić wymagania.


