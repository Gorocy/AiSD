# 1.	Zadanie: (3 pkt)
Na słynnej w całym świecie magicznym Akademii Grawitomagii i Herbologii właśnie rozpoczął się nowy rok akademicki. Tradycyjnie w auli głównej odbywa się przydzielanie nowych adeptów szkoły magicznej do trzech znamienitych wydziałów:
- Wydział Iluzji, Manipulacji i Inżynierii Potężnej
- Wydział Inkantacji  Magicznej i Rekreacyjnej
- Wydział Inżynierii Ezoterycznej i Transmutacji

Szeregi uczelni zasiliła najwybitniejsza młodzież najbliższej okolicy charakteryzująca się wielkimi pokładami wciąż jeszcze nie okiełznanej mocy, inteligencją oraz determinacją. Zgodnie z wielowiekową tradycją Rektor uczelni przyniósł Dzban Przydziału – niezwykły magiczny artefakt, który po przyłożeniu do ucha przekazuje młodym adeptom z jakim wydziałem muszą związać swoją akademicką przyszłość. Niewielu jednak wie na jakiej zasadzie przydziela on studentów do przeznaczonych im działów - ocenia on charakter i umiejętności ucznia a następnie szacuje, który wydział pozwoli mu najlepiej na rozwój swoich magicznych zdolności. Niestety, JM Rektor potknął się niosąc bezcenny artefakt i ten uległ zniszczeniu.
Twoim zadaniem jako słynnego inżynieria magii odpowiedzialnego za utrzymanie ciągłej pracy uczelni jest odtworzenie pradawnego zaklęcia, które  umożliwiało Dzbanowi przydział studentów. Pracę rozpocznij od stworzenia LISTY 30 studentów. Powinna ona zawierać identyfikator ucznia, oraz metryki charakteryzujące ich umiejętności (moc, inteligencję, determinację). Korzystając z zapomnianego systemu run magicznych zwanego C++ (albo innego jeśli prowadzący zajęcia zezwoli) stwórz zaklęcie, które prawidłowo przydzieli uczniów do wydziałów. 
Pamiętaj, że:
- Wydział Iluzji, Manipulacji i Inżynierii Potężnej najbardziej ceni sobie moc a determinacja jest najmniej ważna
- Wydział Inkantacji  Magicznej i Rekreacyjnej najbardziej ceni sobie determinację a inteligencja jest najmniej ważna
- Wydział Inżynierii Ezoterycznej i Telepatii najbardziej ceni sobie inteligencję  a moc jest najmniej ważna

Każdemu z wydziałów zależy na przyjęciu studentów najbieglejszych w preferowanej umiejętności a pozostałe mają drugorzędne znaczenie. Każdy wydział stworzył własny ranking kandydatów według preferowanej umiejętności. Uznaje się, że wydział ma pierwszeństwo do przyjęcia danego studenta jeżeli znajduje się on wyżej na jego liście rankingowej niż na listach pozostałych wydziałów. Jeżeli dany student zajmuje to samo miejsce w rankingu więcej niż jednego wydziału to decyduje ranking według drugiej preferowanej umiejętności a jeśli to dalej nie da rozstrzygnięcia to decyduje trzecia umiejętność. W przypadku gdy nawet to nie rozstrzygnie sporu przydział jest dowolny.

Wynikiem zaklęcia mają być 3 listy (po jednej dla każdego z wydziałów). Studenci na listach są ułożeni w kolejności zgodnej z preferencjami rekrutacyjnymi danego wydziału. Oprócz tego główna lista studentów nadal ma istnieć i umożliwiać wyszukanie dowolnego studenta przyjętego na akademię. 

# 2.	Zadanie: (1 pkt)
Jedna ze znamienitych profesorek  Wydziału Inkantacji  Magicznej i Rekreacyjnej prowadzi zajęcia z wykorzystania zaklęć w inżynierii lądowej. Na najbliższych zajęciach chce pokazać uczniom jak z wykorzystaniem magii można pozyskać niezbędne materiały budowlane. Jednym z autorskich zaklęć profesorki, które rozsławiło jej wydział, jest czar pozwalający na pozyskanie żwiru z dowolnego obiektu skalnego. Wymaga ono jednak użycia dużej mocy i dlatego  zwróciła się ona do ciebie o przydzielenie na czas trwania zajęć 4 studentów obdarzonych największą mocą. Przygotuj dla profesorki listę studentów wydziału oraz 4 najpotężniejszych adeptów magii na całej uczelni, którzy powinni się znajdować na początku listy.

# 3.	Zadanie: (1 pkt)
Ze względów organizacyjnych Rektor kazał Ci przygotować listę wszystkich studentów ułożoną według sumarycznego wyniku rekrutacyjnego (moc + inteligencja + determinacja). Oprócz tego powinno być możliwe stwierdzenie do jakiego wydziału należy każdy ze studentów. Na podstawie 3 wydziałowych list studentów stwórz nową listę poszerzoną o informację o przynależności do wydziału.
